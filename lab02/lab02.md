Lab02: Varnost posameznikov v kibernetskem prostoru

Cilj
Cilj vaje je razumeti vlogo posameznika v kibernetskem prostoru,
osnovne pojme kibernetske varnosti ter prepoznati tveganja,
ki izhajajo iz osebne izpostavljenosti na spletu.

Osnovni pojmi
Posameznik v kibernetskem prostoru je uporabnik digitalnih tehnologij,
ki uporablja internetne storitve, aplikacije in omrežja.

Kibernetski prostor predstavlja digitalno okolje, ki vključuje internet,
računalniška omrežja, informacijske sisteme, podatke in uporabnike.

Kibernetska varnost pomeni zaščito sistemov, omrežij in podatkov pred
nepooblaščenim dostopom, zlorabo, izgubo ali uničenjem.

Zasebnost predstavlja pravico posameznika, da nadzoruje svoje osebne podatke
in odloča, komu in v kakšnem obsegu so ti podatki dostopni.

Analiza osebne izpostavljenosti
V brskalniku sem uporabila zasebni (incognito) način in poiskala svoje ime
in priimek v iskalniku Google.

Preverila sem morebitne javno dostopne profile na družbenih omrežjih
ter uporabila orodja za preverjanje izpostavljenosti osebnih podatkov.

Uporabljena orodja
- Google iskalnik
- Have I Been Pwned
- OSINTLeak

Najdene informacije
Na spletu sem našla svoje ime in priimek v povezavi z javnimi profili
na družbenih omrežjih, kjer so dostopni osnovni osebni podatki,
kot so ime, fotografija in interesi.

S pomočjo orodja Have I Been Pwned sem preverila, ali je bil moj
e-poštni naslov vključen v podatkovne vdore.
Rezultat: 0 data breaches.

Google Dorking
Google Dorking je tehnika uporabe naprednih iskalnih poizvedb,
s katerimi lahko najdemo javno dostopne, vendar slabo zaščitene
podatke na spletu.

Tehnika sama po sebi ni nezakonita, vendar lahko predstavlja tveganje,
če se pridobljeni podatki zlorabijo.

Primeri Google Dork poizvedb
- filetype:pdf site:gov.si
- intitle:"index of" passwords
- inurl:admin login
- site:pastebin.com password

Refleksija in analiza
Javno dostopni osebni podatki lahko predstavljajo tveganje,
saj omogočajo profiliranje posameznika, socialni inženiring
ali krajo identitete.

V črnem scenariju bi lahko napadalec uporabil javno dostopne podatke
za izvajanje phishing napada ali za poskus nepooblaščenega dostopa
do uporabniških računov.

Svojo osebno varnost in zasebnost ocenjujem kot srednje dobro,
saj uporabljam osnovne varnostne ukrepe, vendar so nekateri
osebni podatki še vedno javno dostopni na spletu.

